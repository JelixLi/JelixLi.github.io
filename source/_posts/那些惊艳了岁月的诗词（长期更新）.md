---
title: 那些惊艳了岁月的诗词（长期更新）
date: 2019-12-05 20:10:03
tags:
---
<font size=5>
<p><strong><center>《晓步》</center></strong>
<center>清 · 王国维</center>
<center>兴来随意步南阡，夹道垂柳相带研。</center>
<center>万木沉酣新雨后，百昌苏醒晓风前。</center>
<strong><center>四时可爱唯春日，一事能狂便少年。</center></strong>
<center>我与野鸥申后约，不辞旦旦冒寒烟。</center></p>
<p><strong><center>《狱中题壁》</center></strong>
<center>清 · 谭嗣同</center>
<center>望门投止思张俭，忍死须臾待杜根。</center>
<strong><center>我自横刀向天笑，去留肝胆两昆仑。</center></strong></p>
<p><strong><center>《献钱尚父》</center></strong>
<center>唐 · 贯休</center>
<center>贵逼人来不自由，龙骧凤翥势难收。</center>
<strong><center>满堂花醉三千客，一剑霜寒十四州。</center></strong>
<center>鼓角揭天嘉气冷，风涛动地海山秋。</center>
<center>东南永作金天柱，谁羡当时万户侯。</center></p>
<p><strong><center>向来心是看客心，奈何人是剧中人。--《红玫瑰与白玫瑰》 张爱玲</center></strong></p>
<p><strong><center>海底月是天上月，眼前人是心上人。--《倾城之恋》 张爱玲</center></strong></p>
<p><strong><center>《题龙阳县青草湖》</center></strong>
<center>元 · 唐珙</center>
<center>西风吹老洞庭波，一夜湘君白发多。</center>
<strong><center>醉后不知天在水，满船清梦压星河。</center></strong></p>
<p><strong><center>《正月十五夜》</center></strong>
<center>唐 · 苏味道</center>
<strong><center>火树银花合，星桥铁锁开。</center></strong>
<center>暗尘随马去，明月逐人来。</center>
<center>游伎皆秾李，行歌尽落梅。</center>
<center>金吾不禁夜，玉漏莫相催。</center></p>
<p><strong><center>《行香子·述怀》</center></strong>
<center>宋 · 苏轼</center>
<center>清夜无尘。月色如银。酒斟时、须满十分。</center>
<center>浮名浮利，虚苦劳神。叹隙中驹，石中火，梦中身。</center>
<center>虽抱文章，开口谁亲。且陶陶、乐尽天真。</center>
<center>几时归去，作个闲人。对一张琴，一壶酒，一溪云。</center></p>
<p><strong><center>江山看不尽，最美镜中人。 --南唐 · 李煜</center></strong></p>
<p><strong><center>《思帝乡·春日游》</center></strong>
<center>唐 · 韦庄</center>
<center>春日游，杏花吹满头。</center>
<center>陌上谁家年少足风流？</center>
<center>妾拟将身嫁与一生休。</center>
<center>纵被无情弃，不能羞。</center></p>
<p><strong><center>《离思五首·其四》</center></strong>
<center>唐 · 元稹</center>
<strong><center>曾经沧海难为水，除却巫山不是云。</center></strong>
<center>取次花丛懒回顾，半缘修道半缘君。</center></p>
<p><strong><center>《长命女·春日宴》</center></strong>
<center>五代 · 冯延巳</center>
<center>春日宴，绿酒一杯歌一遍。</center>
<center>再拜陈三愿：</center>
<center>一愿郎君千岁，</center>
<center>二愿妾身常健，</center>
<center>三愿如同梁上燕，</center>
<center>岁岁长相见。</center></p>
<p><strong><center>《李凭箜篌引》</center></strong>
<center>唐 · 李贺</center>
<center>吴丝蜀桐张高秋，空山凝云颓不流。</center>
<center>江娥啼竹素女愁，李凭中国弹箜篌。</center>
<center>昆山玉碎凤凰叫，芙蓉泣露香兰笑。</center>
<center>十二门前融冷光，二十三丝动紫皇。</center>
<center>女娲炼石补天处，石破天惊逗秋雨。</center>
<center>梦入神山教神妪，老鱼跳波瘦蛟舞。</center>
<center>吴质不眠倚桂树，露脚斜飞湿寒兔。</center></p>
<p><strong><center>《忆帝京·薄衾小枕凉天气》</center></strong>
<center>宋 · 柳永</center>
<center>薄衾小枕凉天气，乍觉别离滋味。展转数寒更，起了还重睡。</center>
<center>毕竟不成眠，一夜长如岁。</center>
<center>也拟待、却回征辔；又争奈、已成行计。</center>
<center>万种思量，多方开解，只恁寂寞厌厌地。</center>
<strong><center>系我一生心，负你千行泪。</center></strong></p>
<p><strong><center>《江城子·乙卯正月二十日夜记梦》</center></strong>
<center>宋 · 苏轼</center>
<center>十年生死两茫茫。不思量。自难忘。</center>
<center>千里孤坟，无处话凄凉。纵使相逢应不识，尘满面，鬓如霜。</center>
<center>夜来幽梦忽还乡。小轩窗。正梳妆。相顾无言，惟有泪千行。</center>
<center>料得年年肠断处，明月夜，短松冈。</center></p>
<p><strong><center>《清平调·其一》</center></strong>
<center>唐 · 李白</center>
<strong><center>云想衣裳花想容，春风拂槛露华浓。</center></strong>
<center>若非群玉山头见，会向瑶台月下逢。</center></p>
<p><strong><center>《风入松·一春长费买花钱》</center></strong>
<center>宋 · 俞国宝</center>
<center>一春长费买花钱。日日醉花边。玉骢惯识西湖路，骄嘶过、沽酒垆前。</center>
<center>红杏香中箫鼓，绿杨影里秋千。</center>
<center>暖风十里丽人天。花厌髻云偏。画船载取春归去，馀情寄、湖水湖烟。</center>
<center>明日重扶残醉，来寻陌上花钿。</center></p>
<p><strong><center>《玉楼春·春景》</center></strong>
<center>宋 · 宋祁</center>
<center>东城渐觉风光好。縠皱波纹迎客棹。绿杨烟外晓寒轻，红杏枝头春意闹。</center>
<center>浮生长恨欢娱少。肯爱千金轻一笑。为君持酒劝斜阳，且向花间留晚照。</center></p>
<p><strong><center>《山有扶苏》</center></strong>
<center>先秦 · 佚名</center>
<center>山有扶苏，隰有荷华。不见子都，乃见狂且。</center>
<center>山有乔松，隰有游龙，不见子充，乃见狡童。</center></p>
<p><strong><center>《一剪梅·雨打梨花深闭门》</center></strong>
<center>明代 · 唐寅</center>
<center>雨打梨花深闭门，孤负青春，虚负青春。</center>
<center>赏心乐事共谁论？花下销魂，月下销魂。</center>
<center>愁聚眉峰尽日颦，千点啼痕，万点啼痕。</center>
<center>晓看天色暮看云，行也思君，坐也思君。</center></p>
<p><strong><center>《访戴天山道士不遇》</center></strong>
<center>唐 · 李白</center>
<center>犬吠水声中，桃花带雨浓。</center>
<center>林深时见鹿，溪午不闻钟。</center>
<center>野竹分青霭，飞泉挂碧峰。</center>
<center>无人知所去，愁倚两三松。</center></p>
<p><strong><center>《清平乐·画堂晨起》</center></strong>
<center>唐 · 李白</center>
<center>画堂晨起，来报雪花坠。</center>
<center>高卷帘栊看佳瑞，皓色远迷庭砌。</center>
<center>盛气光引炉烟，素草寒生玉佩。</center>
<center>应是天仙狂醉，乱把白云揉碎。</center></p>
<p><strong><center>《唐多令·芦叶满汀洲》</center></strong>
<center>宋 · 刘过</center>
<center>芦叶满汀洲，寒沙带浅流。二十年重过南楼。</cemter>
<center>柳下系船犹未稳，能几日，又中秋。</center>
<center>黄鹤断矶头，故人今在否？旧江山浑是新愁。欲买桂花同载酒，终不似，少年游。</center></p>
<p><strong><center>《临江仙》</center></strong>
<center>白落梅</center>
<center>淡淡秋风微雨过，流光瘦减繁华。</center>
<center>人生似水无涯。</center>
<strong><center>浮云吹作雪，世味煮成茶。</center></strong>
<center>还忆经年唐宋事，心头一点朱砂。</center>
<center>相逢千里负烟霞。</center>
<center>空山人去远，回首落梅花。</center></p>
<p><strong><center>《临江仙·滚滚长江东逝水》</center></strong>
<center>明 · 杨慎</center>
<center>滚滚长江东逝水，浪花淘尽英雄。</center>
<center>是非成败转头空。</center>
<center>青山依旧在，几度夕阳红。</center>
<center>白发渔樵江渚上，惯看秋月春风。</center>
<center>一壶浊酒喜相逢。</center>
<center>古今多少事，都付笑谈中。</center></p>
<p><strong><center>《和西川李尚书汉州微月游房太尉西湖》</center></strong>
<center>唐 · 刘禹锡</center>
<center>木落汉川夜，西湖悬玉钩。</center>
<center>旌旗环水次，舟楫泛中流。</center>
<center>目极想前事，神交如共游。</center>
<center>瑶琴久已绝，松韵自悲秋。</center></p>
<p><strong><center>《皂罗袍·原来姹紫嫣红开遍》</center></strong>
<center>明 · 汤显祖</center>
<strong><center>原来姹紫嫣红开遍，似这般都付与断井颓垣，良辰美景奈何天，赏心乐事谁家院。</center></strong><strong><center>朝飞暮卷，云霞翠轩，雨丝风片，烟波画船，锦屏人忒看的这韶光贱。</center></strong></p>
<p><strong><center>《本事诗十首·选二》</center></strong>
<center>清 · 苏曼殊</center>
<center>乌舍凌波肌似雪，亲持红叶索题诗。</center>
<center>还卿一钵无情泪，恨不相逢未剃时。</center>
<center>春雨楼头尺八箫，何时归看浙江潮？</center>
<strong><center>芒鞋破钵无人识，踏过樱花第几桥？</center></strong></p>
<p><strong><center>《强酒》</center></strong>
<center>唐 · 白居易</center>
<center>若不坐禅销妄想，即须行醉放狂歌。</center>
<strong><center>不然秋月春风夜，争那闲思往事何。</center></strong></p>
<p><strong><center>《落花》</center></strong>
<center>宋 · 宋祁</center>
<center>坠素翻红各自伤，青楼烟雨忍相忘。</center>
<center>将飞更作回风舞，已落犹成半面妆。</center>
<strong><center>沧海客归珠有泪，章台人去骨遗香。</center></strong>
<center>可能无意传双蝶，尽付芳心与蜜房。</center></p>
<p><strong><center>《和袭美春夕酒醒》</center></strong>
<center>唐 · 陆龟蒙</center>
<center>几年无事傍江湖，醉倒黄公旧酒垆。</center>
<strong><center>觉后不知明月上，满身花影倩人扶。</center></strong></p>
<p><strong><center>《江外思乡》</center></strong>
<center>唐 · 韦庄</center>
<center>年年春日异乡悲，杜曲黄莺可得知。</center>
<center>更被夕阳江岸上，断肠烟柳一丝丝。</center></p>
</font>
